

# Maturazione, Updates e primi inserimenti

<br>

- [Maturazione, Updates e primi inserimenti](#maturazione-updates-e-primi-inserimenti)
  - [Prologo](#prologo)
  - [Maturazione](#maturazione)
    - [Introduzione](#introduzione)
    - [Illuminazione](#illuminazione)
    - [Batteri](#batteri)
    - [Ciclo algale](#ciclo-algale)
    - [Test e valori](#test-e-valori)
    - [Triade](#triade)
    - [Nutrire il fondo](#nutrire-il-fondo)
    - [Cambi d'acqua](#cambi-dacqua)
    - [Maturazione del fondo e della vasca](#maturazione-del-fondo-e-della-vasca)
  - [Modifiche](#modifiche)
  - [Inserimenti](#inserimenti)
  - [Saluti finali](#saluti-finali)

<br>
<hr>
<br>
<br>

## Prologo

Negli episodi precenti abbiamo visto prima l'allestimento e la tecnica della nostra vasca, gestita con sistema dsb, e poi il funzionamento biologico della stessa.


Ciao A tutti, bentornati nel nostro mondo sommerso, sono Sharin. Oggi vogliamo raccontarvi i primi mesi della nostra vasca: la maturazione, le modifiche e migliorie che abbiamo voluto apportare in corso d'opera, fino ad arrivare ai primissimi inserimenti. 
Ma prima, Sigla!

<br>

<br>

## Maturazione

<br>

### Introduzione
Eccoci qui, dopo tre mesi dall'avvio del nostro cubo marino di barriera; La vasca procede bene, e ci sta regalando molte soddisfazioni!
Ma facciamo un passo indietro, torniamo al primo giorno dopo l'allestimento, e vediamo com'è andata:

.............. {{Rewind}}
<br>


### Illuminazione
Per cominciare l'illuminazione: per accellerare la maturazione abbiamo deciso, come è ormai spesso consuetudine, di illuminare da subito la vasca, partendo direttamente con un fotoperiodo completo di 9 ore... In poche parole, la nostra plafoniera Nicrew ha dovuto fare gli straordinari.  Abbiamo preferito questa scelta per preservare il più possibile la fauna bentonica presente sulle rocce vive appena inserite, che, al buio, sarebbe sicuramente in parte morta. Ovviamente, così facendo, abbiamo dovuto accettare il rischio di una formazione molto più abbondante di alghe durante la fase di maturazione, ma ci arriveremo tra poco...

<br>

### Batteri
Altro accorgimento utile per facilitare la maturazione e per favorire la biodiversità della flora batterica, è una somministrazione - moderata, mi raccomando! - di attivatori batterici commerciali. 
Noi abbiamo utilizzato i prodotti prodbio: una fiala di Biodigest ed una di Bioptim una volta ogni 15gg

Lo ribadiamo: è molto importante non esagerare ed attenersi alle dosi consigliate, per evitare che i batteri introdotti da noi vadano a sostituire completamente quelli presenti sulle rocce vive, vanificandone quindi lo scopo.


<br>

### Ciclo algale
Com'è normale, le prime fasi di maturazione della vasca sono state caratterizzate dalla comparsa di diverse tipologie di alghe, favorite dall'abbondanza di nutrienti disciolti in acqua a causa della moria iniziale di microfauna presente su rocce vive ed inoculi al momento dell'allestimento. Fenomeno, questo, purtroppo inevitabile, dovuto allo sbalzo di valori e condizioni, ai quali la microfauna è stata inevitabilmente sottoposta.

Fortunatamente, nonostante l'accensione immediata delle luci, le alghe non hanno proliferato in maniera eccessiva, e soprattutto, il decorso dell'intero ciclo algale è stato relativamente rapido: dopo una settimana dall'accensione delle luci, abbiamo assistito alla comparsa delle prime alghe marroni, le comuni diatomee, le stesse sono poi sparite da sole nel giro di circa 10gg, sostituite dalle altrettanto famose alghe filamentose verdi, che ci hanno fatto compagnia per circa una ventina di giorni, finendo poi per sbiancare e sparire gradualmente una volta esauriti i nutrienti.

<br>

### Test e valori

Sparite le alghe, è arrivato il momento più noioso per ogni acquariofilo... i test!

Vero alexa?

{{roba divertente}}

Per avere un'idea sull'andamento della maturazione, abbiamo effettuato tutti quanti i test: Ammoniaca, Nitriti, Nitrati, Fosfati, Silicati, Calcio, Magnesio e Kh.

...per fortuna, molti di questi non saranno più necessari...

Per quanto riguarda gli inquinanti, tutto nella norma: i test hanno registrato valori sostanzialmente non rilevabili, confermando la riuscita della maturazione.

<br>

### Triade
Per quanto riguarda la triade, calcio magnesio e kh, invece, abbiamo registrato un abbassamento generale; segnale positivo, indice dell'effettivo consumo da parte degli organismi presenti, e quindi, di un buon funzionamento della vasca.
Abbiamo dunque iniziato ad integrare provvisoriamente con i prodotti della Kent (2,5ml di entrambi i liquidi al giorno {{mettere solo a schermo forse}}), con l'idea di passare, dopo l'inserimento dei primi coralli duri affamati di calcio, al metodo Balling

Visto che il Kh era particolarmente basso, ed eccessivamente sbilanciato rispetto a calcio e magnesio, abbiamo provveduto ad aggiustarlo singolarmente utilizzando bicarbonato di sodio: una soluzione preparata con 2lt d'acqua osmotica e 12g di bicarbonato, dosata goccia a goccia in sump, ci ha permesso di aumentare il kh di circa 1 grado tedesco.

La spiegazione completa del funzionamento della triade ci prenderebbe troppo tempo, quindi la rimandiamo ad un prossimo video.

<br>

### Nutrire il fondo
Terminata la prima fase di maturazione, con la scomparsa delle alghe, abbiamo iniziato a nutrire la vasca ed il fondo, per favorire il più possibile lo sviluppo del Benthos, dosando circa 100ml di fitoplancton ed un pizzico di mangime ogni giorno, con pompe di moviemnto e schiumatoio spenti.
Naturalmente, nonostante tutti i nostri accorgimenti, la colonizzazione del fondo è un processo molto lento, ed a causa di ciò, nei primi mesi è possibile la formazione di una sottile crosta di sabbia sulla superficie; in questo caso, sarà sufficiente romperla meccanicamente smuovendo delicatamente i primi millimetri di sabbia con l'aiuto di un qualsiasi utensile.

<br>



### Cambi d'acqua
Trascorsi circa due mesi dall'allestimento, abbiamo iniziato con i cambi d'acqua: 5% (circa 10lt) ogni settimana, per reintegrare tutti i microelementi inevitabilmente consumati. Salvo casi particolari, i cambi d'acqua ci accompagneranno per tutta la vita della vasca... Rimboccatevi le maniche!

<br>


### Maturazione del fondo e della vasca
Con il passare del tempo, abbiamo visto il formarsi, in vasca, di numerosi organismi più o meno vistosi: anfipodi, copepodi, asterinie, ofiure, ma anche spugne e spirografi. Tutti meravigliosi, e fondamentali per riuscire a replicare al meglio il nostro piccolo angolo di oceano.


Con il tempo siamo riusciti anche ad avvistare alcuni piccoli ospiti inaspettati, ma assolutamente graditi, tra cui una lumaca turbo, ed un piccolo granchio porcellana, che purtroppo è un po' timido e purtroppo continua a sfugire alle nostre telecamere.

Per il momento.


Anche la sabbia inizia a mostrare i primi segni di maturazione: sulle superfici a contatto con il vetro iniziano a formarsi le tipiche macchie di alghe, e soprattutto, le bolle di azoto, segno che la denitrificazione stà avvenendo con successo. Si iniziano a vedere anche i primi cunicoli dei vermi scavatori, ovviamente importantissimi per il funzionamento del dsb.
Se volete saperne di più potete guardare questo video. {{Sha,fai il cenno con la mano!}}




<br>
<br>

## Modifiche
Durante la maturazione non siamo stati con le mani in mano: abbiamo fatto tutto il necessario perchè la vasca funzionasse al meglio, ed abbiamo apportato alcune modifiche e migliorie al sistema:

- A circa un mese dall'allestimento, abbiamo provveduto ad inoculare il fondo una seconda volta, sempre con lo scopo di aumentare la biodiversità e favorire la colonizzazione della sabbia;
  

- Per automatizzare l'integrazione della triade, è stata  installata una pompa dosometrica a quattro canali, una Jebao Doser 3.4, grazie alla quale potremo dedicare meno tempo alla gestione quotidiana della vasca... e più tempo a produrre contenuti per youtube :) [Mettete like]



- Il movimento sulla superficie della sabbia non ci soddisfava, quindi abbiamo preferito aggiungere una terza pompa, per aumentare il flusso e migliorare lo scambio di nutrienti tra  colonna d'acqua e fondo sabbioso.


- E' stato aggiunto anche un filtro a calce sodata sull tubo di aspirazione dell'aria dello schiumatoio. La calce sodata ha la proprietà di assorbire co2 sottraendola all'aria, migliorando quindi l'ossigenazione del sistema,  e stabilizzando il ph. 

- Ultimo, ma non per importanza, abbiamo aggiunto un controller per dimmerare la nostra plafoniera, in modo da poter accendere le luci gradualmente, recreando quindi l'effetto alba - tramonto. Potremmo dirvi che l'accensione graduale delle luci serve a non spaventare gli abitanti della vasca, ma in realtà, il motivo per cui lo abbiamo voluto davvero è il meraviglioso effetto che si verrà a creare durante le ore iniziali e finali del fotoperiodo, quando i coralli risplenderanno mostrando tutte le loro fluorescenze... 
...E poi c'è la modalità temporale {{Temporale}} 

<br>
<br>

## Inserimenti


Finalmente siamo pronti per l'inserimento di qualche bestiolina, non vedevamo l'ora ehh...
senza ombra di dubbio come prima cosa ci servivano degli inquilini utili oltre che carini <3, della fauna che ci potesse aiutare a ripulire al meglio da tutte quelle alghe che si ereano formate in maturazione.
La squadra pulizie era dunque formata! 

Passati circa 50 giorni, è venuto il momento dei primi inserimenti. non vedevate l'ora vero? ...beh, noi di sicuro! :)
Il popolamento di un dsb deve essere effettuato con estrema cautela, ed è necessario evitare assolutamente animali predatori come gamberi, paguri, stelle, e lumache carnivore. Noi, siamo andati sul sicuro, e nonappena l'abbassamento di ammoniaca e nitriti lo ha consentito, abbiamo inserito la classica "squadra pulizie" composta da 10 lumache - 3 turbo fluctuosa, 3 trochius radiatus, 1 acastrea tecta, e 3 ceritium - 1 riccio, il lytechinus variegatus, e un granchio Mitrax; Tutti animali erbivori e perfettamente sicuri. Il mitrax, in particolare ci darà una mano a tenere sotto controllo la poca valonia presente in vasca, mentre le ceritium, che sono per natura lumache scavatrici, contribuiranno a smuovere il fondo, mantenendolo soffice e arieggiato

<br>

<br>

## Saluti finali
Anche per oggi è tutto! 

Vi ricordo, come sempre, di lasciare un bel pollicione in su, iscrivervi al canale, e colpire la campanella degli avvisi.
Vi lascio al prossimo appuntamento "cinematico" tra due settimane, nel quale vedremo il nostro cubo un po piu' da vicino; 

Noi invece ci rivediamo tra un mese con un nuovo progetto... non temete però, il nostro marino tornerà presto a farci compagnia.

un saluto a tutti da Charid! Ciaoooooo


