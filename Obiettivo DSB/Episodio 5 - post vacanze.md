# Obiettivo DSB - Il rientro post vacanze


<br>
<br>
<br>

## Indice
<hr>

- [Obiettivo DSB - Il rientro post vacanze](#obiettivo-dsb---il-rientro-post-vacanze)
  - [Indice](#indice)
  - [Testo](#testo)
    - [Introduzione](#introduzione)
    - [Gestione durante le vacanze](#gestione-durante-le-vacanze)
    - [Come abbiamo trovato la vasca - pt 1](#come-abbiamo-trovato-la-vasca---pt-1)
    - [Operazioni di manutenzione](#operazioni-di-manutenzione)
    - [Come abbiamo trovato la vasca - pt 2](#come-abbiamo-trovato-la-vasca---pt-2)
    - [Conclusione](#conclusione)
  - [Scaletta](#scaletta)


<br>
<br>
<br>


## Testo
<hr>


### Introduzione
{{Clip bonus rientro dalle vacanze}} 
Ciao a tutti, e ben tornati nel nostro meraviglioso mondo sommerso, sono Sharin! 
Eccoci quindi con un nuovo video, e, visto il periodo, quale argomento migliore del rientro post vacanze? Insieme vedremo gli accorgimenti che abbiamo adottato prima di partire, ma soprattutto, come abbiamo ripulito il disastro che abbiamo trovato, dopo aver lasciato la vasca da sola per ben 5 settimane. 
Tutto questo, come sempre, dopo la sigla

{{Sigla}}

<br>


### Gestione durante le vacanze
Prima di mostrarvi come si presentava la vasca al nostro rientro, vogliamo spendere due parole su come organizzarsi prima delle vacanze, su come noi ci siamo preparati, e sugli accorgimenti che abbiamo adottato per permettere (tutto sommato) alla nostra vasca di sopravvivere, nonostante il lungo periodo di assenza.
Naturalmente, il focus era principalmente automatizzare il maggior numero di compiti possibile: e per far questo, ci siamo mossi su diversi fronti:
- Il primo aspetto a cui pensare è sicuramente l'alimentazione dei nostri pesci, per la quale ci siamo affidati ad una mangiatoia eden 101, che utilizzaiamo da anni, e con cui ci siamo sempre trovati bene, soprattutto perchè ha il gran vantaggio preservare il cibo dall'umidità dovuta all'evaporazione {{clip mangiatoia che funziona}}. Per quanto riguarda il contenuto della mangiatoia abbiamo utilizzato tutti i mangimi che abitualmente siamo soliti alternare, ovvero un granulato a base vegetale, due diversi a base proteica, e per finire, artemia salina congelata.
- Attenzione particolare va riservata allo schiumatoio: l'accorgimento più importante è quello di utilizzare (o di realizzare, qualora il vostro skimmer ne fosse sprovvisto), il foro di scarico sul bicchiere, che permetterà allo schiumato di defluire e di essere raccolto in un contenitore più grande, estendendo così notevolmente l'autonomia dello skimmer. Bisogna tuttavia tenere a mente che, con lo sporcarsi del collo, e della pompa, le prestazioni dello stesso diminuiranno notevolmente, e per questo, questo sistema va utilizzato solo quando strettamente necessario. Per ovviare almeno in parte al problema, può essere utile chiudere leggermente lo scarico, così da schiumare  più bagnato del solito; in questo modo, il collo del bicchiere si sporcherà meno, e lo schiumato, più liquido, tenderà ad intasare meno il foro di scarico.
- Anche il rabbocco dell'acqua evaporata riveste particolare importanza: possedere un impianto automatico (meglio se a doppia sonda, per evitare disastri) è fondamentale, ma perfettamente inutile se non si presta attenzione ad avere una fonte d'acqua di volume sufficiente per tutto il periodo. Nel nostro caso, in piena estate e con le ventole accese, la piccola vasca di rabbocco da 10 litri era sufficiente per appena due giorni, e quindi decisamaente non adeguata; a causa di ciò, abbiamo dovuto adottare una soluzione diversa, ovvero sostituire la pompa del sistema di rabbocco con una apposita elettrovalvola, così da collegarla direttamente all'impianto ad osmosi, ottenendo così una riserva d'acqua virtualmente illimitata. Qualora voleste realizzare anche voi un sistema come questo, vi ricordiamo che, oltre all'elettrovalvola, sarà necessario installare sul vostro impianto anche una valvola shut-off, necessaria per assicurare, alla chiusura dell'elettrovalvola, anche la chiusura dell'acqua in ingresso all'impianto. {{schema che spieghi questa roba}}
- Per quanto riguarda la triade, questa è forse l'aspetto più semplice, perchè salvo casi particolari quali vasche molto piccole, nella maggior parte dei casi il tutto è già gestito automaticamente, o tramite balling e pompe dosometriche, o tramite reattore di calcio; entrambi i sistemi, se regolati correttamente, sono in grado di funzionare in autonomia per diversi mesi, e quindi non è necessario alcun intervento.  Nel nostro caso non è stato necessario fare nulla, perchè il tutto era già gestito automaticamente dalle nostree mitiche dosometriche cinesi.
- Ultima e forse più importante precauzione: se possibile, sarebbe buona norma avere una persona di fiducia che possa far visita alla vasca di tanto in tanto per controllarla, o quanto meno, che sia in possesso delle chiavi di casa e possa intervenire in caso di problemi; Ricordate però che, a meno che non si stia parlando di un'altro appassionato, il ruolo di questa persona dovrebbe essere principalmente quello di controllare, ed evntualmente, agire solo al bisogno ed esclusivamente su vostre indicazioni, mentre le opreazioni di routine dovrebbero essere tutte automatizzate così da ridurre al minimo le occasioni per fare disastri (il web è pieno di racconti del genere). In effetti, come dice il saggio: "qualsiasi cosa succeda, non permettere mai a qualcuno di cui non ti fidi al 100%, di dar da mangiare ai pesci in tua assenza {{montaggio con foto di troppo cibo e musica con croix}}
- {{VEDERE SE  METTERE PARTE SU ALTRE IDEE}}
<br>
- 


### Come abbiamo trovato la vasca - pt 1
Bene, chiudiamo la parentesi su come prepararsi per le vacanze,  e vediamo insieme, dopo 5 mesi, come abbiamo trovato il nostro cubo:

Naturalmente, i vetri erano davvero sporchi,e lo schiumatoio pure, ma tutto sommato, per quel poco che siamo riusciti a vedere la situazione non sembrava così tragica


<br>


### Operazioni di manutenzione
Per capirci qualcosa di più, e per riportare la vasca ad una condizione "umana", abbiamo eseguito una manutenzione decisamente straordinaria e completa, comprensiva di:
- Pulizia dei vetri, che da sola, ci ha impiegato oltre 2 ore e ben 3 lamette di raschietto,
- Pulizia completa dello schiumatoio, quindi non solo del bicchiere, ma anche della pompa e di tutte le parti internte,
- Un voluminoso cambio d'acqua, di circa 75lt, con contestuale aspirazione dei detriti in sump, e di quanti più residui della pulizia del vetro possibile.
- Sostituzione della calce sodata dallo scrubber di CO2,
- Sostituzione del carbone attivo in sump
- Somministrazione di batteri
<br>
- 

### Come abbiamo trovato la vasca - pt 2
Una volta pulita la vasca abbiamo avuto una visione più chiara di quello che ci aspettava all'interno: i pesci, fortunatamente, erano tutti in salute, e non presentavano segni di denutrizione o malattie; discorso diverso per i coralli: alcuni si presentavano bene,  addirittura parecchio cresciuti, mentre altri, purtropo, hanno visibilmente sofferto. In particolare, purtroppo, la lobophyllia è caduta sul fondo a faccia in giù, e così è rimasta probabilmente per diversi giorni, tanto che quando l'abbiamo rigirata, purtroppo, il tessuto era receduto tanto da mostrare vistose parti di scheletro scoperto.
Infine, l'ultima trieste scoperta è che le aiptasie, già presenti in acquario da quando abbiamo dovuto lasciare il nostro Tomentosus {{annotazione next video incoming}}, hanno ufficialmente preso il controllo della vasca; ora sono veramente tante, e stanno iniziando ad infastidire i coralli... Ma non preoccupatevi, perchè abbiamo già alcune soluzioni pronte, che naturalmente non mancheremo di raccontarvi in un altro video.

<br>


### Conclusione
E così anche oggi siamo arrivati alla fine, ma non preoccupatevi, perchè altri video arriveranno presto: queste lunghe vacanze ci hanno ispirato, hanno portato nuovi spunti e nuove idee, e noi siamo tornati, più carichi che mai! 
Un salutone a tutti da Charid... Ciaoooo!!



<br>
<br>
<br>
<br>


## Scaletta
<hr>

1) Introduzione - cosa è successo (tempo trascorso) x
2) Gestione durante le vacanze  e accorgimenti adottati x
   1) Balling e dosometriche x
   2) Rabbocco automatico x
   3) Mangiatoia x
   4) Schiumatoio (foro di tracimazione + schiumare liquido) x
   5) Sapere se la corrente è saltata
   6) Controllo "umano"
   7) Altre idee
      1) Telecamera
      2) Dosaggio automatico iodio con dosometrica
      3) Sensore anti allagamento
3) Come abbiamo trovato la vasca (pt 1)
4) Le operazioni di manutenzione
   1) pulizia vetri
   2) grande cambio d'acqua
   3) pulizia totale skimmer
   4) cambio carbone
   5) cambio calce sodata
   6) batteri
5) Come abbiamo trovato la vasca (pt 2 - dopo aver pulito tutto)
   1) Situazione aiptasie
   2) Pesci
   3) Perdite dei coralli
6) Conclusione






