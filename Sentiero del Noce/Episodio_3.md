 
Negli episodi precedenti abbiamo visto come preparare il supporto del nostro sentiero e come allestire un cubo senza filtro.

Ciao a tutti,bentornati nel nostro mondo sommerso, sono Sharin. Oggi vedremo come creare una plafoniera low budget con relativo supporto. Utilizzeremo strisce LED a basso consumo, alimentatore, profili in alluminio e pezzi di ferraglia varia.

Per la costruzione del supporto della nostra plafoniera ci siamo spostati in un’ officina altamente specializzata. Siamo partiti da dei pezzi di ferro arrugginiti, recuperati da una vecchia copertura antigrandine per orto. 
Dopo un’ accurata  progettazione, siamo passati ad un altrettanto minuziosa e delicata fase di modellazione… a colpi di mazzetta. I tre profili di ferro, una volta saldati, andranno a comporre il supporto della nostra plafoniera; per semplificare il processo di saldatura, abbiamo cercato di renderli il più uniformi possibile. E ha funzionato!
Abbiamo poi tagliato le parti in eccesso … e pareggiato le lunghezze.
Per perfezionare ulteriormente l’allineamento dei profili abbiamo usato dei morsetti professionali. Tanti morsetti.
 Possiamo finalmente iniziare a saldare… attenzione agli occhi.

Rieccoci in giardino, di nuovo alle prese con il nostro vassoio su cui alloggeremo il supporto appena creato.(metti freccia sul supporto)

Per evitare il crollo totale della struttura, considerando la solidità del sostegno in ferro (metti asterisco del peso del supporto) e la fragilità della base in legno, abbiamo realizzato delle controstaffe con dell’alluminio di recupero. Come al solito abbiamo dovuto forare e poi svasare. Forza piccolo svasatore per legno, puoi farcela!
Una volta pronte le staffe abbiamo assemblato il tutto.
Per livellare la base abbiamo usato un tappetino in neoprene incollato con del biadesivo.
 
Qui abbiamo smontato tutto perché ci siamo dimenticati di tagliare un pezzo!

Spatola e straccio alla mano, non resta che passare la cera per ottenere un fantastico effetto cuoio. Ogni riferimento a film della cultura pop anni novanta è puramente casuale. Vero Daniel San?

Spostiamoci ora davanti al monitor, il corpo della plafoniera è realizzato utilizzando due profili ad “E” come lati, un profilo dritto per la parte superiore, entrambi in alluminio, ed una lastra di plexiglass come copertura a protezione dei led.
mmh... Un accostamento di colori molto natalizio.


Ecco le star del nostro video. I LED. Abbiamo iniziato saldando a stagno i collegamenti delle quattro strisce che andremo ad utilizzare. Dopo una breve fase di test per assicurarci che funzionassero sia i LED che l’alimentatore a 12 Volt. Evvai! Abbiamo isolato le saldature con del termoretraibile e successivamente incollato le strisce sulla base utilizzando il biadesivo in dotazione. Questa plafoniera prevede l’utilizzo di tre strisce led bianche a 4000 Kelvin e una fitostimolante per un totale di 24 Watt circa.  Abbiamo quindi collegato tutte le strisce in parallelo prestando attenzione alle polarità,ed anche qui i collegamenti sono stati isolati con del termoretraibile. Mettiamo in sicurezza l’alimentatore, assembliamo il tutto sulla base … et voilà! Il gioco è fatto.

Alexa accendi la luce.

Il nostro sentiero è concluso. Ma non preoccupatevi, abbiamo un sacco di materiale pronto per voi! A presto e un salutone a tutti da Sharid. Ciaoooo.

