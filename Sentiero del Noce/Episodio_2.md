Ciao a tutti,benvenuti nel nostro mondo sommerso, sono Sharin
Come promesso oggi prepareremo un vasca senza filtro. 

Come primo step iniziamo col versare il fondo inerte nel nostro cubo. Ovviamente, prima di cominciare però,  assicuriamoci di avere tutto il materiale. Vero ragazzi?
Ok possiamo riprendere. Come dicevo dobbiamo partire dal fondo, che dovrà essere scelto in relazione alla flora che andremo ad ospitare. In base al tipo di piante che utilizzeremo, dovremo avvalerci o di un fondo fertile per piante che assorbono nutrimento dalle radici o un fondo inerte per piante che non necessitano di tale nutrimento come ad esempio piante epifite, piante galleggianti o muschi.
Noi abbiamo optato per un compromesso utilizzando un fondo inerte arricchito con TABS fertili, inserite per circa un centimetro nel substrato. 

Sembra quasi un DSB 

Step numero 2; le piante, ebbene sì, è quel momento in cui una bergamasca incontra il latino. Noi abbiamo usato sia piante in vasetto sia piante in VITRO. Per preparare le piante in VITRO basterà lavarle in acqua per rimuovere il gel che le avvolge, mentre per quelle di in vasetto dovranno essere preparate rimuovendo la lana di roccia e sciacquando accuratamente le radici.
Eh si inizia! Cryptocoryne Costata. Come tutte le specie di cryptocoryne queste piante si nutrono attraverso le radici e per questo abbiamo usato le TABS fertili.
Ricordate che sul mercato ne esistono di diversi tipi, quindi accertatevi di avere valori dell’acqua e illuminazione adatta alle varietà che andrete a scegliere.

Anubias Barteri Nana. Una delle piante più comuni e facili negli acquari d’acqua dolce.
Anubias nana Coin. Tutte le specie di anubias sono piante epifite dotate di rizoma che non va assolutamente interrato, perchè  potrebbe marcire comportando la morte della pianta stessa! Noi abbiamo usato diverse varietà per ricreare un ambiente più variegato e interessante.

Per il fondo abbiamo optato per qualcosa di facile gestione ma dal forte impatto come il Vesicularia Montagnei detto anche Christmas Moss incollato a dei lapilli lavici per tenerlo ancorato al substrato. Come molti muschi sopravvive anche in condizioni di scarsa illuminazione ed è ottimo per assorbire sostanze inquinanti vista la sua crescita abbastanza rapida.

Per completare abbiamo usato i frammenti di lapillo rimanenti per ricoprire l’intero fondo, in modo da offrire la maggiore superficie possibile alla flora batterica, visto la mancanza di altri sistemi di filtraggio.

Bene, non resta che posizionare la nostra vasca sul supporto e procedere a riempirla fino all’orlo. Visto che il procedimento richiede un po’ di tempo, nell’attesa  vi invito a iscrivervi al canale, colpire la campanella degli avvisi e lasciare un bel like. Inoltre vi aspettiamo nei commenti.

Anche se il carico organico  nella vasca non sarà mai eccessivo, per assicurarci un consumo efficiente  degli inquinanti quali nitrati e fosfati, abbiamo optato per aggiungere sia piante a crescita rapida come le galleggianti  salvinia auriculata e Limnobium Laevigatum sia piante emerse coltivate in acquaponica come il Pothos. (Non chiedetemi di leggere il nome in Latino). 

Ah, quasi dimenticavo il nostro avocado. 

L’allestimento è terminato vi lascio con qualche ripresa fatta nei giorni successivi.
Un saluto da Sharin, ci vediamo nel prossimo video. Ciiiaoooooooo.

