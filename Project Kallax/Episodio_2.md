# Allestiamo un nanoreef a basso costo - Project Kallax


## Scaletta

- Intro
- Sigla
- Aggiornamenti project kallax
- Vantaggi e svantaggi nanoreef
- Progettazione e concept vasca
- Allestimento
  - Pulizia e posizionamento vasche X
  - Allestimento rocciata X
  - Inserimento pompa di movimento X
  - Riscaldatore/termostato X
  - Impianto rabbocco
  - Illuminazione
  - Batteri
  



## Testo

### Intro

Avete mai pensato: "Ehi, sarebbe bello avere un acquario marino... ma chissà quanto può costarmi... con tutte quelle lampade sempre accese poi..." 
Corrente elettrica, costi elevati e problemi di spazio spaventano da sempre i potenziali appassionati.
Beh, questo è uno di quei casi in cui piccolo è meglio... ovviamente parliamo di Nanoreef! Oggi vedremo come fare.

Ciao a tutti, bentornati nel nostro mondo sommerso, sono Sharin.

Vi ricordate il nostro amato Project Kallax? {{Indicare in alto il video già fatto}} Dopo l'allestimento ci eravamo lasciati con una vasca mancante; oggi siamo qui per concludere l'opera, allestendo, appunto un meraviglioso, speriamo, nanoreef 


Tutto questo, come sempre, dopo la sigla

{{sigla}}


### News da Project Kallax
E' passato ormai quasi un'anno da quando abbiamo allestito il nostro piccolo nanoscape; in questi mesi, la vasca ne ha fatta di strada: il paesaggio un po' spoglio ha lasciato spazio ad un tripudio di vegetazione rigogliosa; i gamberetti sono letteralmente ESPLOSI, invadendo ogni angolo della vasca, e tutto procede per il meglio, anche se purtroppo, durante l'estate, qualche pesce ci ha lasciato a causa di una mangiatoia che ha improvvisamente deciso di smettere di fare il suo dovere.

Tutto stava andando quindi per il meglio, ma mancava ovviamente qualcosa: quello spazio vuoto sul nostro amato mobile aveva assolutamente bisogno di essere riempito...
...E così l'abbiamo fatto: oggi allestiamo un Nanoreef!

### Vantaggi e svantaggi del nanoreef

Naturalmente, come abbiamo anticipato nell'intro, a livello economico la scelta di un nanoreef presenta molteplici vantaggi rispetto ad una vasca di dimensioni standard: in fase di allestimento, infatti, le attrezzature scelte saranno ovviamente  dimensionate in base al litraggio, e sarà quindi possibile spendere meno pur comprando prodotti di qualità. A livello economico, sarà possibile risparmiare anche sulle spese di gestione: una vasca piccola ha un consumo elettrico infinitamente minore delle sorelle più grandi, e anche il consumo di prodotti, integratori e mangimi sarà ridotto di conseguenza.
Infine, da non sottovalutare sono la necessità di spazio minima, e la praticità della manutenzione (cambiare 2lt d'acqua è sicuramente più comodo e veloce che cambiarne 30...)
Naturalmente non è tutto oro quel che luccica: i vantaggi ci sono, e sono innegabili, ma tutto ha un prezzo, e nel nostro caso, il prezzo è una maggiore dedizione dell'appassionato, che dovrà prodigarsi il doppio per mantenere corretti, e soprattutto stabili, i valori in una massa d'acqua così piccola, che per natura è tutt'altro che stabile.

### Concept vasca
Alla luce di tutto questo, vediamo quindi il progetto: stiamo parlando di una vasca in extra chiaro delle dimensioni di **20*20*20cm**, con una capacità di 21 litri lordi.
Trattandosi di una vasca così piccola, la parola d'ordine per questo allestimento sarà semplicità: non utilizzeremo sump, schiumatoio, filtro, o altre diavolerie; ma solo lo stretto indispensabile: acqua, luce, calore e movimento; e la filtrazione non sarà affidata ad altro che alle rocce vive.
Un approccio di questo tipo è reso possibile dal fatto che la vasca non ospiterà pesci (che comunque in questo litraggio sarebbero altamente sconsigliati), ma solo coralli con poche pretese (molli o lps), ed eventualmente qualche gamberetto. 


 
### Allestimento

Vediamo quindi come è andato l'allestimento del nostro nano acquario: Naturalmente, come la tradizione di Fight Tank ci impone, eravamo in ritardo, e quindi abbiamo dovuto acquistare tutto in fretta e furia, ed imbarcarci in un pellegrinaggio di due giorni tra negozi di acquari per trovare ciò che ci serviva.  
Alla fine è arrivato il fatidico giorno, e così, un mercoledì mattina, alle 7.30, con ben poche ore di sonno alle spalle, e raffreddori vari che giravano, ci siamo trovati in quel misterioso luogo della periferia Milanese per concludere l'opera

{{Ripresa caffè di rito}}

Abbiamo iniziato lavando e posizionando la vasca principale, oltre ad un vecchio cubo della Blau, che fungerà da vasca di rabbocco.

Abbiamo poi proceduto a comporre la rocciata utilizzando circa 3.5kg di rocce vive spurgate. Sempre in ottica di semplicità, viste le dimensioni ed il peso contenuto, per assemblaggio non abbiamo utilizzato colle o altri sistemi, ma abbiamo semplicemente appoggiato le rocce, cercando di ottenere una configurazione comunque ariosa, ma stabile. 
L'idea, oltre cercare, come sempre, di creare una rocciata leggera, che permetta un buon flusso, e con tanti punti di appoggio per i coralli, era anche quella di creare una composizione armoniosa, che fosse idealmente la prosecuzione dello scape della vasca dolce. E crediamo di esserci riusciti abbastanza bene {{Foto con entrambe le vasche ed una linea che evidenzia l'armoniosità delle due vasche}}


Dopo le rocce, abbiamo posizionato la tecnica, ovvero il riscaldatore, collegato ad un controller esterno, e la pompa di movimento.

Riguardo al riscaldatore c'è poco da dire: si tratta di un semplicissimo **Newa Therm mini da 10W** pretarato a 25 gradi; è molto piccolo e discreto, e ben si adatta ad una vasca di queste dimensioni. Il termostato elettronico di cui è dotato dovrebbe essere esente da blocchi e malfunzionamenti, ma per non sbagliare, lo abbiamo comunque collegato ad un termostato esterno.

Per quanto riguarda il movimento, la scelta è ricaduta su una jebao ALW 5 da 3000lt/h; e qui dobbiamo proprio dirlo, anche se nessuno ci paga per farlo: Jebao ha fatto un lavoro incredibile con questa pompa! Piccola e discreta, anche per una vasca di queste dimensioni, è assolutamnete silenziosa e produce un flusso bello aperto e delicato; ovviamente è regolabile e controllabile da app; ed è dotata di tutte quelle possibilità di regolazione che ci si aspetta da una pompa elettronica di fascia alta. Il tutto ad un prezzo ESTREMAMENTE conveniente, che ne fa, a nostro parere, una delle alternative migliori (se non la migliore), per vasche di questo tipo.
Per il momento, la pompa è stata regolata al massimo e puntata direttamente sulle roccie, in modo da tenerle pulite dal sedimento che inevitabilmente si creerà durante la maturazione; successivamente, in seguito all'introduzione dei primi invertebrati, provvederemo a regolarla e posizionarla in modo tale da non dare loro fastidio.

Abbiamo poi posizionato il sistema di rabbocco, un whimar smar ATO micro 2, che ha il vantaggio di essere estremamente piccolo, e di avere il filo nella parte esterna, così da non ingombrare ulteriormente la vasca.
Avere il filo esterno è una comodità, ma bisogna fare attenzione: questo osmoregolatore, infatti, per funzionare a dovere, richiede che i magneti siano perfettamente allineati, e questo ci ha fatto letteralmente impazire durante l'installazione. Un eventuale spostamento, anche di pochi millimetri, è sufficiente perchè il sensore smetta di funzionare correttamente, portando a conseguenze disastrose; quindi lo diciamo di nuovo: fate attenzione!

Va detto che inserire un sistema di rabbocco automatico è effettivamente un po' contrario alla filosofia di "massima semplicità" che ci eravamo imposti in questa vasca, ma abbiamo deciso di farlo ugualmente, perchè in una vasca così piccola anche la minima variazione di livello può portare ad uno sbalzo notevole di salinità, ovviamente pericoloso per gli animali, ed è quindi necessario essere molto precisi.


                                     







## Scena 2 take 1
QUESTA SCENA SI FA COSI'
L'attore si sveglia sbarrando gli occhi, esclama "Voglio un acquario marino!". taglio -> una o due scene con l'attore che corre scompostamente verso il pc e si siede taglio -> Ripresa da dietro con l'attore che scrive "come fare un acquario marino" e pressione del tasto invio gigante taglio ->  ripresa frontale della faccia davanti al monitor;  l'attore si spaventa sempre di più -> parte la musica -> l'attore guarda a destra e a sinistra sempre più spaventato guardando gli articoli: PLAFONIERA, ARTICOLO "ACQUARI  E CARO BOLLETTE", POMPE, ROCCE VIVE, REFRIGERATORE, SUMP, SCHIUMATOIO   