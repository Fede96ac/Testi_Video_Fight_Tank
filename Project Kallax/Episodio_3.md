Ciao a tutti, bentornati nel nostro meraviglioso mondo sommerso, sono Sharin.
A più di un anno di distanza siamo qui per raccontarvi gli aggiornamenti sul nostro piccolo nanoreef, ormai allestito nel lontano ottobre 2022!
Sappiamo che non vedevate l’ora, perciò partiamo subito con il racconto…
Come ben sapete già se avete visto i nostri video :) la fase di maturazione accompagna fin dagli albori ogni acquariofilo che si approcci ad un nuovo allestimento.
Questa fase è una delle più critiche e importanti specie nel nostro caso dove l’intera filtrazione della vasca era affidata ad un esigua quantità di rocce vive e bisognava fare attenzione che tutto avvenisse coi giusti tempi avviando così il nostro piccolo angolo di oceano nel modo migliore possibile.
Come prima cosa abbiamo immediatamente inserito degli attivatori batterici.
E come ogni volta ci teniamo a sottolineare che è importante attenersi alle dosi consigliate per evitare che i batteri inseriti vadano a sostituire i batteri in vasca già presenti con il precedente inserimento di rocce vive.
Così come per i batteri, anche la nostra piccola kessil A80 ci ha fatto compagnia dal primo giorno per mantenere in vita la fauna bentonica già presente con un ciclo di 10 ore giornaliere attenendoci alla potenza consigliata dal produttore.
Per quanto riguarda la maturazione nei primi tre mesi ci siamo limitati a rabboccare la vasca di rabbocco per mantenere costante il livello dell’acqua e limitarci ad assistere al completo ciclo algale. L’unico intervento che ci siamo limitati a fare è stato quello di sifonare il fondo per aiutare la pulizia della vasca e velocizzare il ciclo di maturazione. Per farlo ci limitavamo ad aspirare il fondo con un tubo e rimettendo l’acqua prelevata filtrandola con un retino a maglia fine.
Successivamente dopo circa 3 mesi abbiamo fatto il classico giro di test per controllare i valori della triade, gli inquinanti e capire quali fossero le reali condizioni della vasca.
I valori erano generalmente nella norma, anche grazie al fatto che l’acqua del primo inserimento era un mix tra acqua nuova e acqua proveniente dal nostro DSB. L’unico valore leggermente fuori scala era il KH che abbiamo provveduto ad aggiustare con un integratore. Ricordiamo che è anche possibile alzare il KH dosando goccia a goccia una soluzione di bicarbonato di sodio e acqua osmotica (soluzione che abbiamo già utilizzato durante la maturazione del nostro DSB). Abbiamo scelto di inserire degli integratori per cambiare metodo e fondamentalmente per spendere soldi extra. Avere comunque da parte integratori per la triade è buona cosa specie in previsione dell'inserimento di animali che andranno inevitabilmente ad abbassare le quantità di quest’ultima.
Se volete avere più chiarimenti sui valori dell’acqua ideali, ciclo dell’azoto e triade, ricordiamo che abbiamo fatto un video apposito che come sempre vi lasciamo qui in alto nelle schede.
Più la maturazione procedeva e più facevano la loro comparsa sia organismi come rotiferi e asterine che sono tutt’ora i padroni indiscussi della vasca sia spirografi e qualche lumaca più modesti. Col passare del tempo la maturazione era quasi completata e da questo momento in poi abbiamo iniziato a fare dei cambi d’acqua di 2 litri ogni settimana e questa prassi ci ha accompagnato fino ad oggi.
E nulla, da qui abbiamo iniziato una delle fasi più eccitanti per ogni acquariofilo: i primi inserimenti. La paura che le new entry non ce la potessero fare era tanta, anche perchè tutti i coralli provenivano da una condizione di forte stress rendendo così questi primi inserimenti un banco di prova importante per capire le reali condizioni della vasca.
Tre acanthastrea, una plerogyra, una caulastrea e un tappeto facevano parte dello squadrone degli LPS insieme a un piccolo corallo molle: una ricordea. 
Col passare delle settimane e dei mesi i coralli hanno iniziato a rispondere bene e a riprendersi. Addirittura a crescere! Per tutto questo periodo l’unico cosa che abbiamo fatto sono stati i periodici cambia d’acqua (già menzionati), reintegro della triade (cosa tutt’ora fatta manualmente, ma non neghiamo che una pompa dosometrica potrebbe aiutare nella mansione) e non appena i coralli hanno iniziato a rispondere abbiamo a piccole dosi iniziato a cibarli con cibo specifico ½ volte a settimana monitorando nel primo periodo la risposta degli inquinanti. Purtroppo mentre gli LPS rispondevano bene, la ricordea ci ha lasciato… :( ma questa è colpa di Federico che gestisce la vasca che durante l’inserimento non l’ha fissata bene; cosa che purtroppo l'ha fatta finire dritta dentro la piccola pompa Jebao che non le ha lasciato scampo. Tolto questo tristissimo incidente, nei mesi a venire le condizioni della vasca erano ottime e ciò ci ha portato all'inserimento scaglionato di nuovi coralli quali: 
 immancabili euphyllie tra cui una flavenches, un’altra acanthastrea e un’altra caulastrea e una ricordea che ha tentato di riempire lo spazio lasciato dalla defunta sia in vasca che nel cuore di Federico. Ce l’avrà fatta?
Siamo giunti al termine del racconto. Ricordiamo che questo progetto aveva come parola d’ordine “semplicità” e personalmente siamo molto soddisfatti del risultato ottenuto!
Ancora la vasca non è conclusa, vorremmo inserire ancora qualche corallo e qualche invertebrato.
Fateci sapere voi cosa vorreste vedere inserito nella vasca per andare a completarla qua sotto nei commenti. Come sempre un salutone da Sharin, ci vediamo nel prossimo video! Ciaoooooo



