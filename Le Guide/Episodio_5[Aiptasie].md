# Le Aiptasie


## Testo

### Introduzione


Le aiptasie, terrore di ogni acquariofilo 

Ciao a tutti, bentornati nel nostro meraviglioso mondo sommerso, sono Sharin Ebbene si, oggi parliamo di aiptasie, gli anemoni tanto temuti quanto infestanti, che ogni acquariofilo marino si è trovato almeno una volta ad affrontare.
Insieme vedremo cosa sono, quali problemi creano, e soprattutto: come combatterle. Scopriremo inoltre  che, come si suol dire, non sempre il male vien per nuocere e una nostra amica, infatti, ci racconterà di come le aiptasie sono fondamentali nel suo lavoro di ricerca.

Tutto questo, come sempre dopo la sigla! 



{{Sigla}}

### Cosa sono le Aiptasie

Prima di entrare nel vivo, e parlare  di wudermanni, tomentosus, aiptasia-zapper, lanciafiamme, e mitragliatori a canne rotanti, dobbiamo fare una veloce digressione tecnica, per capire effettivamente di cosa stiamo parlando. come dice un vecchio detto: conosci il tuo nemico, e saprai come sconfiggerlo
Quelle che normalmente chiamiamo Aiptasie, sono piccoli animali 

#### Classificazione

appartenenti alla famiglia nota come Aiptasiidae, a sua volta appartenente all'ordine Actinaria, lo stesso degli anemoni, per capirci.

Le aiptasiaidee, a loro volta, sono suddivise in più generi, tra i quali, due in particolare Aiptasie ed Exaiptasie raccolgono tutte le specie genericamente chiamate dagli acquariofili aiptasie, .

Un po' come la famiglia dei felidi, suddivisa in più generi come Panthere (di cui fanno parte Leoni e Giaguari), e Felis, a cui appartiene il comune gatto domestico.

- E si, effettivmamente la pantera non è un animale - (vedere se fare uno sketch)


#### Differenza Aiptasie Exaiptasie

Aiptasie ed Exaiptasie sono abbastanza simili, ma presentano alcune differenze: le prime sono più grasse e bulbose, mentre le seconde sono più filiformi ed effettivamente sono quelle che più spesso capita di trovare nelle nostre amate vasche.

#### Riproduzione


Ma quindi, per quale motivo, in acquario, le aiptasie sono così pericolose e infestanti?
Beh, le motivazioni sono tante, ma una in particolare riguarda il sistema con cui si riproducono, e per capire meglio come combatterle, crediamo sia fondamentale spiegarne almeno le basi


##### Riproduzione Sessuata
La riproduzione sessuata nelle Aiptasie funziona in modo leggermente diverso a seconda delle diverse specie. Alcune  hanno una fertilizzazione esterna. Altre, invece hanno una fecondazione interna che si svolge, appunto all’interno dell’Aiptasia stessa. 
In caso di fecondazione esterna, i due sessi rilasciano i loro gameti nell’acqua, in cui avviene la fecondazione. Lo zigote risultante si trasformerà quindi in larva, e nuoterà liberamente nella corrente per un po’ prima di depositarsi su un substrato duro.
In caso di fecondazone interna, invece, la larva si sviluppa direttamente all'interno dell'aiptasia stessa, per poi essere liberata una volta sviluppata.
In entrambi i casi, comunque, il meccanismo di riproduzione può essere innescato a causa di un forte stress, tale da far sentire l'animale in condizione di pericolo di vita. Questo è uno dei motivi che rende le Aiptasie così difficili da eliminare: ogni volta che si tenta di rimuoverle, le stesse libereranno le planule, che andranno a formare nuovi esemplari in breve tempo. 
E' interessante notare come, così come accade per molti altri coralli, alla nascita la larva non è dotata di zooxantelle, che provvederà ad assorbire successivamente direttamente dall'acqua.

##### Riproduzione Asessuata
La riproduzione asessuata è anch'essa un fenomeno temible per l'acquariofilo: l'animale è in grado infatti di generare cloni di se stesso attraverso la lacerazione del piede. Questo accade quando un piccolo gruppo di cellule è in qualche modo separato dal disco del piede dell’Aiptasia (circostanza molto comune quando si tenta una rimozione manuale). Questi piccoli gruppi di cellule crescono in gemme, che si svilupperanno poi bocche e tentacoli. Una Aiptasia in miniatura viene normalmente formata entro una settimana o due dalle cellule separate dal polipo genitore.



### Apitasie in acquario

#### Problemi
Da quello che abbiamo spiegato, è facile capire come la natura abbia fornito molti (fin troppi) metodi a questi piccoli e fastidiosi esserini per riprodursi
Ma effettvamente, quali problemi creano in acquario? L'appassionato alle prime armi, vedendo uno di questi polipi, magari ancora piccolo, per la prima vota, potrebbe essere tentato di conservarlo, sperando di vederlo cresce e svilupparsi in un bell'anemone... ma la realtà è ben diversa purtroppo: quello che può sembrare un innoquo polipo, potrebbe trasformarsi in breve tempo in un terribile ed antiestetico tappeto marrone. Le giuste condizioni, infatti, possono portare l'aiptasia a riprodursi e moltiplicarsi fino a ricoprire ogni angolo della vasca togliendo spazio vitale agli altri coralli, fino addirittura a soffocarli.

Ogni tentativo di rimozione manuale, inoltre, non farebbe altro che peggiorare il problema: i frammenti del piede rimasti attaccati alla roccia, infatti, genererebbero nuovi esemplari nel giro di pochi giorni, e anche i frammenti di tessuto che inevitabilmente se ne andrebero in giro per la vasca durante il processo, alla fine porterebbero alla nascita di nuovi esemplari.

Come se non bastasse, le aiptasie sono urticanti, e, oltre ad essere pericolose per gli abitanti di vasca, possono essere anche estremamente fastidiose durante la manutenzione.


#### Come combatterle
Come è facile capire, le Aiptasie in acquario possono rappresentare un grosso problema difficile da combattere. Non è raro sentire storie di acquariofili costretti per disperazione a smontare completamente la propria vasca a causa di un'infestazione troppo aggressiva.
Purtroppo, anche noi, nel nostro cubo, a causa di rocce vive non proprio "pulite" ci siamo scontrati fin da subito a combattere con questo problema. Fortunatamente negli anni, sono stati sperimentati una serie di sistemi per combatterle e debellarle; noi ne abbiamo provati diversi, e, ormai da alcuni mesi, abbiamo debellato con successo l'infestazione.

Vogliamo quindi ora elencarvi tutte le soluzioni che abbiamo provato, raccontarvi vantaggi e svantaggi di ciascuna, e infine, spiegarvi cosa effettivamente ha funzionato per noi.
Iniziamo!

{{DA QUI LEGGERE I TITOLI !}}

##### Iniezioni di aceto / idrossido di calcio
Le iniezioni di aceto sono forse il sistema da sempre più utilizzato, ma anche uno dei più pericolosi e  meno efficaci. Sostanzialmente si tratta di riempire una siringa con aceto caldo, o soluzione concentrata di idrossido di calcio, per poi iniettarla direttamente nell'aiptasia.
Questo sistema, ancorchè economico, presenta numerosi problemi: in primo luogo la soluzione usata, in grandi quantità, può alterare l'equilibrio chimico dell'acqua, e per questo è possibile intervenire solo su pochi animali alla volta. In più, l'efficacia è tutt'altro che dimostrata. Nella nostra esperienza (utilizzando l'aceto), a seguito di ogni trattamento, panche se le aiptasie effettivamente venivano uccise, si ripresentavano immancabilmente, e soprattutto in quantità maggiori, già pochi giorni dopo; portando al tipico scenario "ne uccidi una, ne spuntano due", ovvero proprio quello che vogliamo evitare. Alla fine abbiamo dovuto abbandonare questa soluzione e tentare altro.

##### Utilizzo di  chimici
Esistono prodotti chimici, come Aiptasia X di Red Sea che agiscono in maniera simile all'aceto, promerttendo però risultati migliori. Il sistema di utilizzo è abbastanza simile: ovvero iniettare (questa volta con una siringa senza ago) una soluzione  all'interno della bocca dell'aiptasia. La differenza rispetto all'aceto risiede nel fatto che, almeno secondo quanto detto dalle case produttrici, il prodotto è composto da una soluzione adesiva in grado di soffocare l'animale, senza al contempo essere percepita come "pericolosa", e senza innescare quindi il rilascio di planule. La siringa senz'ago, inoltre è più sicura perchè evita pericolose lacerazioni, che porterebbero al distacco di eventuali frammenti con le conseguenze nefaste che abbiamo già spiegato.
Sui forum si leggono opinioni differenti riguardo all'utilizzo di prodotti di questo tipo: chi ne decanta l'efficacia, e chi li ritiene invece inutili, o peggio, pericolosi per gli abitanti della vasca. 
Noi non l'abbiamo provato, non solo perchè preferiamo sempre, quando possibile, soluzioni naturali per la gestione delle nostre vasche; ma anche e soprattutto per i problemi "tecnici" che comporta una soluzione di questo tipo. In modo simile all'aceto, infatti, con questo sistema è possibile trattare pochi animali alla volta, e quelli più nascosti sono comunque irraggiungibili... Diciamo che non era la soluzione più adatta ad un'infestazione così massiccia...

##### Aiptasia Zapper
Un'altro sistema, molto usato oltreoceano, è il cosiddetto aiptasia-zapper. Sostanzialmente, si tratta di nient'altro che due elettrodi (uno di acciaio, ed uno di grafite), una batteria da 9v, ed un'interruttore. 
{{TONO IRONICO}} Mi raccomando, non fate come alcuni pazzoidi che hanno provato a costruirne uno con un trasformatore collegato direttamente alla corrente di casa {{FOTO AIPTASIA ZAPPER CON ALIMENTATORE}}

I due elettrodi, a contatto con l'acqua, e attraversati da corrente producono idrogeno e cloro, e infilzare l'aiptasia con l'elettrodo ne provocherebbe la morte immediata. 
Questo sistema, oltre a essere riconosciuto come efficace, permetterebbe di trattare molte aiptasie contemporaneamente senza effetti collaterali, ed è per questo che abbiamo voluto provarlo con le nostre mani, autocostruendocene uno {{se volete un video dedicato, fatecelio sapere nei commenti}}
Putroppo, tutttavia, i risultati ottenuti non sono stati quelli sperati. In alcuni casi, forse anche a causa di un uso non corretto, le aiptasie sono effettivamente sopravvissute al trattamento, e questo, unito alla preoccupazione che l'ossidazione dell'elettrodo di ferro potesse liberare in acquario sostanze dannose, ci ha fatto desistere dal continuare ad utilizzarlo.



##### Wudermanni
Passiamo ora ai metodi naturali, ed iniziamo dai famosissimi Lysmata Wudermanni, piccoli gamberetti striati, noti per nutrirsi, almeno a volte, di aiptasie.
Rappresentano una soluzione essenzialmente priva di effetti collaterali (sono essenzialmente reef safe), e per molti versi "comoda" (li inserisci in vasca e te li dimentichi). L'efficacia tuttavia è estremamente variabile: purtroppo non tutti gli esemplari si nutrono di aiptasie, e spesso risulta difficile, al momento dell'acquisto, distinguerli da altre specie simili ma che non se ne nutrono affatto.
In generale, tutti coloro che li hanno avuti e utilizzati con successo, concordano che per aumentare le probabilità di successo è bene possederne un buon numero (almeno uno ogni 20 litri d'acqua)

##### Nudibranchi Berghia
Un'alternativa migliore ai Wudermanni sono sicuramente i Nudibranchi Berghia. Questi esserini minuscoli (pochi millimetri) si nutrono esclusivamente di aiptasie e sono conosciuti per essere IL rimedio definitivo per eccellenza. 
Oltre ad un'efficacia praticamente assicurata, sono assolutamente reef safe, ed inserirli in vasca non presenta alcuna controindicazione.
Praticamente la soluzione perfetta... troppo bello per essere vero? si, infatti purtroppo in italia sono praticamente introvabili.
Se avete un'infestazione e vi capita di vederli in vendita in negozio, fatene incetta finchè potete! 

##### Tomentosus
In ultimo, tra i metodi naturali, abbiamo il famosissimo Achreytis Tomentosus. Questo buffo pesce, da noi soprannominato "l'elicottero" da sempre coltiva un rapporto di amore-odio tra gli acquariofili: Anche lui è un divoratore di aiptasie piuttosto famelico, ed una volta inserito in vasca, ci sono buone probabilità di vedere i piccoli ospiti indesiderati sparire nel giro di poche settimane. Il problema è ciò che accade dopo: una volta terminato il suo pasto preferito,  il pesce tenderà a rivolgere le sue attenzioni ad altro, come il Benthos, e spesso, troppo spesso, i polipi dei nostri amati coralli.
L'appasionato, potrebbe essere tentato di rimuovere il Tomentosus una volta terminata la sua utilità, ma resterebbe parecchio deluso nel vedere le aiptasie ricomparire in breve tempo, e molto più numerose di prima. Questo a causa del comportamento del pesce furbo, che, ben sapendo come funziona la riproduzione delle sue prede, quando se ne ciba tende sempre a lasciarne parte del piede intatta, assicurandosi così, almeno in natura, una fonte di cibo continua.  



{{NON LEGGERE PIU' I TITOLI }}
##### La nostra soluzione
Come abbiamo visto, ogni soluzione presenta vantaggi ma anche svantaggi (eccezion fatta forse per i berghia, tanto belli quanto introvabili). Ma come fare quindi in caso di infestazione?
Assodato che ognuno deve trovare il sistema più adatto alla propria vasca, noi vogliamo portarvi la nostra esperienza:
Nella nostra vasca, dove la situazione era decisamente sfuggita di mano 

{{MANCA}}






### Non solo esseri malefici
Ma quindi, queste aiptasie, sono davvero esseri così demoniaci? una maledizione che neanche la piaga delle locuste d'egitto, creata con il solo scopo di dare fastidio all'acquariofilo, un po' come la zanzara è stata creata per infastidire l'essere umano? Beh, in realtà... No!
Ovviamente, in natura, ogni cosa ha un suo equilibrio, e anche le aiptasie trovano il loro posto nella catena alimentare come qualunque essere vivente; ma non è solo di questo che vogliamo parlare; vogliamo anche raccontarvi di come queste piccole pesti possono essere utili, e addirittura fondamentali per la ricerca scientifica.
La facilità di riproduzione, l'incredibile resistenza, e soporattutto, l'essere essenzialmente simile a qualsiasi corallo zooxantellato, fanno dell'aiptasia un candidato perfetto per gli studi in laboratorio, studi che possono riguardare qualsiasi corallo, e che spaziano tra gli ambiti più disparati: dalla salvaguardia delle barriere coralline, finanche alla ricerca medica.

Per spiegare meglio questo concetto, e capire come e perchè le aiptasie possono essere utili per la scienza, abbiamo chiesto a Chiara Gregorin, biologa marina e ricercatrice presso il laboratorio {{MANCA}} dell'università politecnica delle Marche, che si occupa di studiare le aiptasie ed i loro comportamenti, di raccontarci i suoi esperimenti. 



## Domande Chiara 



Bene, anche per oggi è tutto, ci teniamo a ringraziamo nuovamente Chiara, oltre che ovviamente l'università, per la bellissima ed interessante chiaccherata che abbiamo avuto, e anche per le immagni che vi abbiamo mostrato, tutte riprese in laboratorio.
Se siete curiosi, e volete saperne di più sul lavoro di Chiara, oltre che su tutto quello che sucede in un laboratorio di biologia marina, vi anticipo subito che tra due settimane uscirà l'intervista integrale... Non perdetela!   

Appuntamento al prossimo video; un salutone a tutti da Sharin, Ciaooooooooo!!




## Scaletta

- Introduzione
- Cosa sono le aiptasie
  - Descrizione
  - Classificazione (Mostrare schema +  battuta sulle pantere alla fine)
  - Differenza aiptasie exaiptasie
  - Riproduzione
- Aiptasie in acquario
  - Problemi
  - Metodi per combatterle
    - Iniezioni aceto
    - Prodotti chimici
    - Aiptasia Zapper
    - Wundermanni
    - Tomentosus
    - La nostra soluzione
- Non solo esseri malvagi (Utilità nella scienza)
  - Studi sul rafforzamento dei coralli
  - Studi Chiara



