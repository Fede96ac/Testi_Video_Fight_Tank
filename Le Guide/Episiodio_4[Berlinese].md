# Le guide - Il metodo Berlinese

## Indice



## Testo

### Intro

Ciao a tutti! Bentornati nel nostro meraviglioso mondo sommerso, sono Sharin.
Oggi è di nuovo il momento per una delle nostre guide; nello specifico, oggi vogliamo parlarvi del metodo berlinese, il sistema di gestione principe per le nostre vasche, che più di qualsiasi altra cosa ha rivoluzionato l'acquariofilia Marina.
Tutto questo, come sempre, dopo la sigla.

{{sigla}}

### Marchetta Simo

Prima di continuare, comunicazione importante: Questo video è stato realizzato in collaborazione con il mitico Simone, che ci ha prestato la sua splendida vasca per le riprese che vedrete oggi, oltre a darci alcuni consigli sulla gestione che non mancheremo di lasciarvi alla fine del video
Se vi va, fate un salto sul suo canale yt, perchè è un'acquariofilo di grande esperienza, da cui non si può far altro che imparare; e i risultati parlano da se!

### Un po' di storia

Detto questo, è ora di parlare di Berlinese, e vorremmo iniziare con un po' di storia: {{Ora per tutta questa parte servono foto e video di acquari vecchio stampo; scandagliare i forum!!}}
Facciamo un salto indietro nel tempo, e spostiamoci direttamente negli anni 50, nella casa di uno di quei pochi appassionati che già allora si cimentava nella gestione di una vasca d'acqua salata. Cio che vedremmo, abituati come siamo ai meravigliosi acquari di oggi, non potrebbe che lasciarci delusi: 
una vasca spoglia, nuda, e semi buia, arredata con anfore, scheletri di coralli morti, e le immancabili bollicine pietra porosa (che tristezza).
A popolare la vasca, nient'altro che pochi pesci (molto probabilmente tristi e scontenti di vivere in un ambiente così diverso da quello di loro provenienza), e qualche corallo molle super resistente. Di SPS ed LPS neanche l'ombra.

Ma perchè questa situazione così desolante?
Beh, il problema, allora, era la gestione: a quel tempo, la prassi per gli acquariofili era semplicemente prendere tutte le ormai collaudate conoscenze in fatto di acquariofilia dolce, e trapiantarle su una vasca marina, con risultati a dir poco discutibili.

Naturalmente, oggi lo sappiamo molto bene, un'acquario marino ha esigenze assolutamnete diverse dai "cugini" di acqua dolce; ma allora non si sapeva. In particolare, all'epoca, il problema che più mandava in crisi gli acquariofili era la completa assenza di piante in grado di assorbire i prodotti finali del ciclo dell'azoto, portando questi ultimi ad accumularsi inesorabilmente e rendendo quindi impossibile la vita per gli organismi anche solo appena esigenti.

La svolta che tutti aspettavano si presentò all'inizio degli anni 70.
In quegli anni, a Berlino, la comunità acquariofila era molto attiva, e ci volle poco perchè alcuni iniziassero a rendersi conto che, proprio per le differenze intrinseche rispetto all'acqua dolce, per gli acquari marini era necessario adottare un approccio completamente diverso, e mai tentato prima, che mirasse principalmente a ridurre gli inquinanti, ricreando così condizioni il più simili possibile a quelle presenti in natura. 
L'idea fondamentale fu quella di sostituire all'onnipresente filtro biologico, in grado si di degradare gli inquindanti, ma con una conseguente produzione di Nitrati e Fosfati, qualcosa che fosse invece in grado di eliminarli completamente...


Funzionò...

E da li a pochi anni, grazie a continue sperimentazioni ed aggiustamenti, venne messo a punto un protocollo, storicamente diventato famoso come "metodo berlinese" che ha permesso, e tuttora permette di allevare splendidi animali in condizioni del tutto simili a quelle delle barriere coralline... Si può quasi dire che questo sistema rappresenti la base dell'acquariofilia marina moderna, e se oggi vediamo in giro vasche stupende, il merito è tutto degli amici aquariofili di Berlino di allora.


### Il sistema berlinese originale

Ebbene, in cosa consiste questo protocollo?
Il tutto è basato sostanzialmente su 6 punti:

- Schiumatoio
- Rocce vive, 
- Forte illuminazione
- Forte Movimento
- Carbone attivo
- Reintegro dei minerali consumati

Vediamoli più nel dettaglio:

#### Schiumatoio
Lo schiumatoio, grande invenzione, appunto, degli anni 60, fu una vera e propria rivoluzione... Oggi ci verrebbe da ridere, abituati come siamo ai "mostri" delle nostre vasche, a vedere quei miseri schiumatoi di allora, dotati solo di pietra porosa per la creazione delle bolle, ed ovviamente estremamente inefficienti; ma per i tempi si trattava di qualcosa di incredibile, perchè era il primo sistema che permetteva effettivamente di "estrarre" fisicamente le sostanze di scarto dall'acqua, anzichè  di degradarle semplicemente, portando al solito accumulo di nitrati e fosfati.
Oggi, lo skimmer rappresenta ancora il cuore del sistema di filtraggio di quasi ogni acquario marino che si rispetti, anche se vi sono alcuni detrattori che ne sconsigliano caldamente l'uso etichettandolo come un sistema "non naturale". Ecco, non vogliamo discutere oggi di queste obiezioni, che in alcuni rari casi possono anche essere sensate, ci teniamo però a ricordare a tutti quanti che l'idea alla base dell'invenzione dello schiumatoio era semplicemente quella di replicare l'effetto che si crea quando le onde del mare si infrangono sulle battigie creando la schiuma; da questo punto di vista, lo skimmer si può considerare una delle cose più naturali delle nostre vasche.

#### Filtrazione biologica
Il secondo punto fondamentale è la filtrazione biologca: l'idea, al tempo, fu eliminare il classico filtro esterno o sottosabbia (con orrore degli acquariofili più coservatori) {{foto persona mani nei capelli }}, per sostituirlo con le rocce vive, ovvero roccie prelevate direttamente dalle barriere coralline, in grado di ricreare un ambiente molto più naturale, ma soprattutto, grazie alla loro struttura estremaemnte porosa, capaci di ospitare batteri in grado di chiudere completamente il ciclo dell'azoto, portando quindi, in combinazione con lo schiumatoio, alla completa eliminazione del fastidioso problema dell'accumulo di nitrati.
Se volete più informazioni sul ciclo dell'azoto e sul ruolo delle rocce vive, abbiamo fatto un video al riguardo. Ciò che è importante sapere è che il metodo Berlinese prevede di utilizzarne circa un kg ogni 5 litri d'acqua... una quantità da non sottovalutare, visto anche il loro costo.

#### Forte illuminazione
Andiamo avanti, terzo punto: forte illuminazione. Ci si rese conto molto presto che ai coralli serviva luce per crescere, molta più luce che per qualsiasi pianta, e, allo stesso temppo, un'illuminazione più forte era in grado di aiutare e stimolare l'attività biologica dei batteri presenti sulle rocce vive, portando di fatto ad un maggior smaltimento degli inquinanti. Purtroppo ci si accorse ben presto che i classici neon t8 non erano più sufficienti e si iniziarono ad utilizzare quindi le potenti lampade HQI, che per prime hanno consentito di allevare con successo gli SPS. Successivamente le lampade HQI, estremamente energivore, sono state sostituite negli anni da soluzioni più efficienti, come i neon ad alta efficienza, i T5, e le moderne, bellissime, e costosissime plafoniere led che vediamo oggi in commercio.
Purtroppo non è possibile dare un'indicazione precisa sulla potenza delle plafoniere da utilizzare, perchè, soprattutto con i led, l'efficienza delle stesse varia tantissimo tra marche e modelli differenti. Il consiglio migliore è quello di affidarsi a quanto dichiarato dalle case costruttrici, abbondando leggermente con la potenza, per poi eventualmente regolare la potenza basandosi sulla reazione degli animali


#### Forte Movimento
Altro aspetto a cui fare attenzione è il movimento dell'acqua: avere in vasca un flusso potente ma diffuso è fondamentale per aiutare a trasportare cibo e nutrimento ai coralli, oltre che per evitare il formarsi di pericolosi accumuli di sedimenti, e per mantenere un corretto scambio di gas con l'arria, e quindi un'ossigenazione adeguata.
In origine, il protocollo prevedeva una potenza in litri orari di circa 20 volte il volume della vasca; questo valore, negli anni, è stato più volte rivisto, fino a diventare circa 40 volte il volume della vasca in caso di allevamento di SPS (i coralli più esigenti in questo senso)
Fondamentale è che il movimento non sia sempre uguale, ma alternato. Oggi esistono in commercio fantastiche pompe elettroniche regolabili e programmabili, in grado di ricreare il moto ondoso, le maree e quant'altro; ma in mancanza di queste, un buon sistema che si usava allora e funziona bene ancora oggi, è quello di utilizzare due pompe, collegarle ad un timer, e farle alternare ogni sei ore... L'effetto sugli animali è praticamente lo stesso. 


#### Reintegro triade
Ultimo punto: il reintegro dei minerali. Il sistema, come lo abbiamo descritto fin'ora era ottimo, ma mancava ancora qualcosa: nessuno voleva accontentarsi di allevare coralli molli; naturalmente quello a cui tutti puntavano era l'allevamento dei bellissimi e coloratissimi coralli duri, ma questi avevano ed hanno il brutto vizio di consumare calcio, magnesio e carbonati per la costruzione dello scheletro duro. Ci si accorse quasi subito che i normali cambi d'acqua non erano neanche lontanamente sufficienti a compensare il consumo enorme, e per questo fu necessario trovare un'alternativa. 
Il primo metodo ad essere sperimentato fu quello della kalkwasser o "acqua di calce", che sicuramente ha aiutato, ma le cui prestazioni non erano ancora sufficienti per  allevare coralli duri in modo massivo. La vera svolta è stata l'introduzione del reattore di calcio: per la prima volta un sistema efficace in grado di reintegrare calcio, magnesio e kh, in quantità sufficienti, e soprattutto in modo bilanciato, senza andare quindi ad'alterare la composizione chimica dell'acqua. Il Reattore di calcio è ancora oggi ampiamente usato con successo, ma pian piano, il mercato si stà orientando sempre di più verso l'utilizzo del metodo balling, più che altro per una questione di praticità. Se volete più informazioni sui sistemi di reintegro della triade, abbiamo realizzato una guida apposita sulla chimica dell'acqua.


#### Altro



### Il berlinese oggi 
Col tempo di strada ne è stata fatta parecchia: oggi l'acquariofilo medio ha accesso ad attrezzature e sistemi estremamente efficienti e comodi, impensabili fino a non molti anni fa, che hanno risolto alcuni dei limiti storici del metodo Berlinese (come la necessità di inserire pochi, pochissimi pesci), ed hanno reso l'acquariofilia marina alla portata di tutti. Stiamo parlando di skimmer ad altissima resa, DSB, vasche criptiche, reattori ad alghe, sistemi a riproduzione batterica, filtri ATS, materiali biologici appositamente studiati per il marino da sostituire alle roccie vive, e tanto altro ancora... Certo, tutto questo può  inizialmente creare un po' di confusione nel principiante, ma per l'acquariofilo esperto, le possibilità sono tantissime, e stà alla sensibilità di ognuno capire cosa è adatto e cosa no alle proprie esigenze.

Alla fine, in realtà, tutti i sistemi utilizzati ad oggi, non sono altro che varianti dell'originale Protocollo Berlinese... persino il DSB, che tanto amiamo, alla fine è semplicemente un Berlinese in cui lo strato sabbioso sostituisce parte delle rocce. 

Potremmo stare qui a parlare di tutte le varianti e le possibilità che il mercato ci offre, ma ci vorrebbe troppo tempo, e youtube non ce lo permette; invece, quello che vogliamo fare, è lasciarvi alcuni suggerimenti che ci sono stati dati direttamente da Simo, che gestisce da anni la sua vasca con sistema berlinese con risultati eccellenti:


1) Usare uno schiumatoio sovradimensionato: lo skimmer è ancora oggi la colonna portante filtraggio delle nostre vasche, per questo, è bene che sia ben dimensionato per il carico che dovrà gestire. Meglio non badare a quanto dichiarato dai produttori le cui indicazioni sono spesso estremamente sovrastimate.   Per capirci, simone, per una vasca di 300 litri netti, utilizza un Deltec 1000i, che dichiara di trattare dai 500 ai 1000 litri d'acqua


2) Garantire un forte movimento dell'acqua e, soprattutto un interscambio vasca-sump adeguato (nel caso di simo parliamo di oltre 15000 lt/h di movimento, con un interscambio vasca-sump effettivo di 1450 lt/h)

3) Alimentare i coralli in modo adeguato e, possibilmente, sempre con cibo vivo (rotiferi). Certo è possibile utilizzare anche tutti i vari alimenti commerciali appositi, ma i vantaggi del cibo vivo sono ineguagliabili, primo tra tutti il fatto che può essere dosato in abbondanza senza il rischio di inquinare l'acqua. Per questo, qualora abbiate i rotiferi a disposizione, sarebbe bene alimentare i coralli anche quotidianamente. In caso di alimenti commerciali, invece, meglio limitarsi a non più di un paio di volte a settimana. Se voleste alleveare i rotiferi, ma non sapete come fare, vi ricordo che abbiamo fatto un video apposito

4) Alimentare i pesci più volte al giorno (almeno 2), ma con estrema parsimonia, con giusto un pizzico di granulare.

5) Non utilizzare costantemente il carbone attivo. In effetti, l'uso del carbone attivo fisso in vasca è sempre stato uno dei capisaldi fondamentali del berlinese classico, ma al giorno d'oggi, l'utilità di questa pratica è sempre più controversa, e per questo, abbiamo deciso di non inserirlo nella guida. Nella vasca di Simone, per l'appunto, il carbone non viene utilizzato, se non in rari casi di necessità. 

6) Fare pochi cambi d'acqua (circa il 10% ogni 2-3 settimane), e reintegrare costantemente gli oligoelementi. Questo lo abbiamo tenuto per ultimo, perchè una precisazione è doverosa: dosare oligoelementi in vasca è una questione estremamente complessa, che non va mai presa a cuor leggero. Gli acquariofili esperti, quelli con il manico, come si dice, sono in grado di valutare i colori dei coralli e regolarsi di conseguenza con i dosaggi.
Per un principiante, però, fare questo è estremamente difficile, e visto che con un dosaggio sbagliato si rischia di fare disastri, se non si ha chiaro fino in fondo quello che si stà facendo,prima di procedere è sempre bene assicurarsi ce ne sia davvero bisogno mediante test ICP; altrimenti, meglio lasciar perdere.



Bene, i consigli sono finiti, e direi che anche per oggi è tutto, 
io vi saluto e vi do appuntamento, come sempre, al prossimo video.
Un saluto a tutti da sharin. Ciaooooo




## Scaletta

- Mini intro
- Sigla
- Marchetta a Simone
- Introduzione storica
  - Le vasche anni 80
  - I problemi
  - L'invenzione
- Le regole fondamentali del berlinese
  - Luce - vasca aperta
  - Movimento 
  - Schiumatoio
  - Rocce vive
  - Integrazione triade
  - No sabbia
  - Carbone attivo
  - Cambi d'acqua
- Eventuali variazioni alle regole classiche
- I consigli di Simo


